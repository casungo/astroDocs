---
title: Struttura del progetto
description: Un'introduzione alla struttura base dei file di un progetto Astro.
i18nReady: true
---
import { FileTree } from '@astrojs/starlight/components';

Il tuo nuovo progetto Astro generato dalla procedura guidata CLI `create astro` include già alcuni file e cartelle. Altri, li creerai tu stesso e li aggiungerai alla struttura di file esistente di Astro.

Ecco come è organizzato un progetto Astro e alcuni file che troverai nel tuo nuovo progetto.

## Directory e file

Astro sfrutta un layout di cartelle predefinito per il tuo progetto. Ogni root del progetto Astro dovrebbe includere le seguenti directory e file:

- `src/*` - Il codice sorgente del tuo progetto (componenti, pagine, stili, immagini, ecc.)
- `public/*` - Le tue risorse non di codice, non elaborate (font, icone, ecc.)
- `package.json` - Un manifesto del progetto.
- `astro.config.mjs` - Un file di configurazione Astro. (consigliato)
- `tsconfig.json` - Un file di configurazione TypeScript. (consigliato)

### Esempio di albero del progetto

Una directory di progetto Astro comune potrebbe assomigliare a questa:

<FileTree>
- public/
  - robots.txt
  - favicon.svg
  - il-mio-cv.pdf
- src/
    - blog/
      - post1.md
      - post2.md
      - post3.md
  - components/
    - Header.astro
    - Button.jsx
  - images/
    - immagine1.jpg
    - immagine2.jpg
    - immagine3.jpg
  - layouts/
    - PostLayout.astro
  - pages/
    - posts/
      - [post].astro
    - about.astro
    - **index.astro**
    - rss.xml.js
  - styles/
    - global.css
  - content.config.ts
- astro.config.mjs
- package.json
- tsconfig.json
</FileTree>

### `src/`

La cartella `src/` è dove risiede la maggior parte del codice sorgente del tuo progetto. Ciò include:

- [Pagine](/it/basics/astro-pages/)
- [Layout](/it/basics/layouts/)
- [Componenti Astro](/it/basics/astro-components/)
- [Componenti di framework UI (React, ecc.)](/it/guides/framework-components/)
- [Stili (CSS, Sass)](/it/guides/styling/)
- [Markdown](/it/guides/markdown-content/)
- [Immagini da ottimizzare ed elaborare con Astro](/it/guides/images/)

Astro elabora, ottimizza e raggruppa i tuoi file `src/` per creare il sito Web finale che viene inviato al browser. A differenza della directory statica `public/`, i tuoi file `src/` sono costruiti e gestiti per te da Astro.

Alcuni file (come i componenti Astro) non vengono nemmeno inviati al browser come scritti, ma vengono invece renderizzati in HTML statico. Altri file (come CSS) vengono inviati al browser ma possono essere ottimizzati o raggruppati con altri file CSS per migliorare le prestazioni.

:::tip
Sebbene questa guida descriva alcune convenzioni popolari utilizzate nella comunità Astro, le uniche directory riservate da Astro sono `src/pages/` e `src/content/`. Sei libero di rinominare e riorganizzare qualsiasi altra directory nel modo che funziona meglio per te.
:::

### `src/pages`

Le route delle pagine vengono create per il tuo sito aggiungendo [tipi di file supportati](/it/basics/astro-pages/#file-di-pagina-supportati) a questa directory.

:::caution
`src/pages` è una sottodirectory **obbligatoria** nel tuo progetto Astro. Senza di essa, il tuo sito non avrà pagine o route!
:::

### `src/components`

I **Componenti** sono unità di codice riutilizzabili per le tue pagine HTML. Questi potrebbero essere [componenti Astro](/it/basics/astro-components/), o [componenti di framework UI](/it/guides/framework-components/) come React o Vue. È prassi comune raggruppare e organizzare tutti i componenti del progetto in questa cartella.

Questa è una convenzione comune nei progetti Astro, ma non è richiesta. Sentiti libero di organizzare i tuoi componenti come preferisci!

### `src/layouts`

I [Layout](/it/basics/layouts/) sono componenti Astro che definiscono la struttura UI condivisa da una o più [pagine](/it/basics/astro-pages/).

Proprio come `src/components`, questa directory è una convenzione comune ma non obbligatoria.

### `src/styles`

È una convenzione comune archiviare i file CSS o Sass in una directory `src/styles`, ma ciò non è obbligatorio. Finché i tuoi stili risiedono da qualche parte nella directory `src/` e vengono importati correttamente, Astro li gestirà e li ottimizzerà.

### `public/`

La directory `public/` è per file e asset nel tuo progetto che non necessitano di essere elaborati durante il processo di build di Astro. I file in questa cartella verranno copiati nella cartella di build così come sono, e poi il tuo sito verrà costruito.

Questo comportamento rende `public/` ideale per asset comuni che non richiedono alcuna elaborazione, come alcune immagini e font, o file speciali come `robots.txt` e `manifest.webmanifest`.

Puoi inserire CSS e JavaScript nella directory `public/`, ma tieni presente che tali file non verranno raggruppati o ottimizzati nella build finale.

:::tip
Come regola generale, qualsiasi CSS o JavaScript che scrivi tu stesso dovrebbe risiedere nella tua directory `src/`.
:::

### `package.json`

Questo è un file utilizzato dai gestori di pacchetti JavaScript per gestire le tue dipendenze. Definisce anche gli script comunemente utilizzati per eseguire Astro (es: `npm run dev`, `npm run build`).

Esistono [due tipi di dipendenze](https://docs.npmjs.com/specifying-dependencies-and-devdependencies-in-a-package-json-file) che puoi specificare in un `package.json`: `dependencies` e `devDependencies`. Nella maggior parte dei casi, funzionano allo stesso modo: Astro necessita di tutte le dipendenze in fase di build, e il tuo gestore pacchetti le installerà entrambe. Raccomandiamo di inserire tutte le tue dipendenze in `dependencies` per iniziare, e di usare `devDependencies` solo se trovi una necessità specifica per farlo.

Per assistenza nella creazione di un nuovo file `package.json` per il tuo progetto, consulta le istruzioni di [configurazione manuale](/it/install-and-setup/#manual-setup).

### `astro.config.mjs`

Questo file viene generato in ogni template iniziale e include le opzioni di configurazione per il tuo progetto Astro. Qui puoi specificare le integrazioni da utilizzare, le opzioni di build, le opzioni del server e altro ancora.

Astro supporta diversi formati di file per il suo file di configurazione JavaScript: `astro.config.js`, `astro.config.mjs`, `astro.config.cjs` e `astro.config.ts`. Raccomandiamo di usare `.mjs` nella maggior parte dei casi o `.ts` se vuoi scrivere TypeScript nel tuo file di configurazione.

Il caricamento del file di configurazione TypeScript è gestito tramite [`tsm`](https://github.com/lukeed/tsm) e rispetterà le opzioni `tsconfig` del tuo progetto.

Consulta il [riferimento alla configurazione](/it/reference/configuration-reference/) per dettagli completi.

### `tsconfig.json`

Questo file viene generato in ogni template iniziale e include le opzioni di configurazione TypeScript per il tuo progetto Astro. Alcune funzionalità (come le importazioni di pacchetti npm) non sono completamente supportate nell'editor senza un file `tsconfig.json`.

Consulta la [Guida a TypeScript](/it/guides/typescript/) per dettagli sull'impostazione delle configurazioni.
